---
title: Metallica band
slug: metallica-band
author: James Hetfield
featuredImage: ../assets/images/blog/metallica-band.jpg
---
# Metallica
amerykański zespół heavymetalowy i thrashmetalowy założony w Los Angeles w Kalifornii w 1981 roku przez Jamesa Hetfielda i Larsa Ulricha. Uważany za jeden z najważniejszych, najbardziej wpływowych zespołów metalowych lat 80. XX wieku[1], w latach 90. ubiegłego stulecia za najbardziej dochodowy zespół metalowy[2], a także za jeden z najpopularniejszych i najwybitniejszych zespołów heavymetalowych w dziejach[3][4]. Według danych szacunkowych, nakład ze sprzedaży wszystkich wydawnictw muzycznych Metalliki na całym świecie wyniósł ponad 150[5]–200 milionów egzemplarzy[6], zgodnie z oficjalnym raportem International Federation of the Phonographic Industry z 2006 roku – międzynarodowej i jedynej na świecie organizacji przemysłu muzycznego, która zlicza sprzedaż formatów wydawniczych z całego globu. Tym samym, Międzynarodowa Federacja Przemysłu Fonograficznego uznała zespół formacją heavymetalową z największą liczbą sprzedanych wydawnictw muzycznych w historii, zgodnie ze wszystkimi oficjalnymi certyfikatami sprzedaży. Są również dziewiątymi artystami (a trzynastymi w klasyfikacji generalnej obok Led Zeppelin i Julio Iglesiasa), którzy sprzedali najwięcej płyt w historii muzyki[6]. W samych Stanach Zjednoczonych, według Recording Inustry Association of America, zrzeszenia wydawców fonografii przyznającego oficjalne certyfikaty za sprzedaż płyt i singli w USA[7] nakład ze sprzedaży płyt zespołu przekroczył 99 milionów 500 tysięcy kopii. Od 1991 roku w Polsce sprzedaż albumów Metalliki sięgnęła liczby 866 tysięcy egzemplarzy według Związku Producentów Audio-Video, przyznającego oficjalne certyfikaty za sprzedaż wydawnictw muzycznych[8]. Czyni ich to drugimi zagranicznymi artystami z największą liczbą sprzedanych płyt w Polsce[8]. Zespół jest jedną z najbardziej dochodowych grup muzycznych ostatnich trzech dekad pod względem sprzedaży koncertów. Do 2014 roku Metallica zarobiła na trasach koncertowych 433 miliony dolarów[9]. W 2019 roku serwis Pollstar sklasyfikował zespół jako najlepiej zarabiający artysta koncertujący[10].